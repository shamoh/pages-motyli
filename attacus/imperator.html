---
layout: default
title: Attacus Imperator
---

<h1>Attacus Imperator</h1>

<p class="lead">
  Attacus Imperator se řadí k čeledi martináčovitých, je to noční motýl, tedy můra.
  Žije v tropických a subtropických pralesech jihovýchodní Asie.
  Je méně známým bratrem druhu <strong>Attacus Atlas</strong>, jenž je díky ploše křídel,
  až 400 cm<sup>2</sup>, považován za největšího motýla na světě.
  Attacus Imperator sice není tak krásně vybarven, ale podle dostupných informací a
  našich zkušeností z domácího chovu je o něco málo větší. Jeho rozpětí křídel je až 34 cm.
</p>

<div class="media">
  <div class="media-body">
    Motýli během svého života projdou čtyřmi <strong>stadii</strong>: stadiem vajíčka, housenky (<i>larvy</i>),
    kukly (<i>pupárium</i>) a dospělého jedince (<i>imágo</i>).
    <p>
    Z vajíček se během 5-10 dní líhnou <strong>housenky</strong>. Jednotlivé fáze mezi svlékáními se nazývají
    <i>instary</i>. Housenka martináče Attacuse projde přibližně pěti těmito stádii než se zakuklí.
    Housenka se živí šeříkem či ptačím zobem. Zhruba po třech měsících housenka doroste velikosti
    ukazováčku, ale bývá tlustší, dosahuje spíše tloušťky palce. V té chvíli přestane žrát a začne
    spřádat vlákno. Většinou se zamotá mezi listy a vytvoří si kokon, ve kterém se během týdne
    přemění na kuklu. Zámotek má nejdříve béžovou barvu a po pár dnech ztmavne a zhnědne.
    <p>
    V jihovýchodní Asii se jejich vlákna podobná hedvábí a vlně používají pro tvorbu látek,
    obdobně jako bourec morušový. Jen jejich chov na vlákno je proti bourci zanedbatelný.
  </div>
  <figure class="figure">
    <img src="/images/attacus-imperator-male-320.png" class="figure-img img-fluid rounded mr-3" style="width:320px" alt="Samec Attacus Imperator">
    <figcaption class="figure-caption">Samec Attacus Imperator</figcaption>
  </figure>
</div>
<div class="media">
  <figure class="figure">
    <img src="/images/attacus-imperator-female-320.png" class="figure-img img-fluid rounded mr-3" style="width:320px" alt="Samička Attacus Imperator">
    <figcaption class="figure-caption">Samička Attacus Imperator</figcaption>
  </figure>
  <div class="media-body">
    <strong>Kukla</strong> se musí každý den rosit vodou, aby nevyschla.
    Housenka je ve stádiu kukly asi měsíc, ale může být i půl roku, záleží na teplotě prostředí.
    Nám se povedlo kuklení oddálit o několik měsíců hibernací v lednici.
    Báli jsme se, že bychom velmi žravé housenky jen ptačím zobem přes zimu všechny neuživily.
    <p>
    Když se <strong>motýl</strong> vylíhne, nejdříve se mu suší křídla, a během půl dne vypustí
    ze zadečku drobnou kapku červenobílé tekutiny. V tomto stádiu již ale nepřijímá žádnou potravu,
    ani nevylučuje, přežívá jen z tukových zásob. Motýl žije týden až 14 dní.
    Samec a samice si spojí zadečky, někdy i na několik hodin a tak vajíčka oplodní.
    Samice pak klade 200-500 vajíček.
    <p>
    Po pěti až deseti dnech se z <strong>vajíček</strong> opět líhnou housenky a celý proces,
    zhruba po půl roce, začíná nanovo.
  </div>
</div>

<div class="alert alert-dark" role="alert">
  Více fotografií naleznete na stránce
  <a href="imperator-gallery.html" class="alert-link">Attacus Imperator v Obrazech</a>.
</div>
